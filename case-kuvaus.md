Konferenssitietokanta 
Kokouskettu Oy:n toimialana on kansainvälisten tieteellisten ja ammatillisten konferenssien ja seminaarien järjestäminen. 
Kansainvälisten konferenssien tarkoitus on koota yhteen tietyn erityisalan asiantuntijat esittelemään tutkimustuloksistaan, 
jakamaan kokemuksiaan sekä ylläpitämään vanhoja ja luomaan uusia suhteita kollegoihin ympäri maailmaa.
Kokousjärjestelyissä noudatetaan konferenssin koosta tai tutkimusalasta riippumatta samaa peruskaavaa.

Organisaatio
Kokouksen järjestelyistä vastaa järjestelytoimikunta (5-6 henkeä). Toimikunnan kullakin jäsenellä on oma vastuualueensa. 
Toimikunnan puheenjohtaja eli presidentti on kokouksen keulakuva, mainos ja isäntä. Pääsihteeri vastaa konferenssin teknisistä järjestelyistä. 
Pääsihteerin tehtävä on huolehtia, että toimikunta kokoontuu säännöllisesti ja työryhmät huolehtivat tehtävistään aikataulun mukaisesti. 
Ohjelmasihteeri vastaa konferenssin esitteiden, ohjelman, luentolyhennelmien (Abstracts) ja luentokokoelman (Proceedings) teknisestä kokoamisesta ja painatuksesta. 
Tiedottaja vastaa tiedotusvälineille suunnatusta materiaalista. Talousvastaavan tehtävänä on konferenssin talousarvion suunnittelu ja talouden valvonta. 
Huvivastaava vastaa sosiaalisen ohjelman suunnittelusta ja toteutuksesta. Eri tehtäviä voi hoitaa samakin henkilö konferenssin koosta riippuen.
Tieteellisen ohjelman kokoamiseksi organisoidaan tarvittava määrä työryhmiä, joilla kullakin on puheenjohtaja. Ohjelmasihteeri toimii tieteellisten työryhmien sihteerinä. 
Työryhmissä on tyypillisesti 3-4 jäsentä. Kaikki konferenssiin tarjotut esitelmät arvioidaan etukäteen. Arvioijia voi olla 5 – 50 riippuen konferenssin laajuudesta. 
Arvioijat voivat osallistua myös muihin konferenssijärjestelytehtäviin.

Tehtävät
- Aikataulun suunnittelu	30 - 24 kk ennen
- Konferenssin pitopaikan ja ajankohdan määrittely	30 - 24 kk 
- Konferenssin teemojen kiinnitys ja tieteellisten työryhmien nimeäminen	24 - 18 kk 
- Kutsuttavien puhujien valinta ja kutsuminen	24 - 18 kk 
- Alustava ohjelma ja Call for Papers alan lehtiin ja yhteistyöorganisaatioihin	24 – 18 kk
- Hotellien valinta ja huonekiintiöiden varaus	18 - 12 kk
- Arvioijien valinta ja kutsuminen	18 - 12 k
- Esitelmien kirjaus ja jako tieteellisille työryhmille jotka jakavat ne edelleen arvioijille	18 - 12 kk
- Esitelmien arviointi 	18 - 12 kk
- Esitelmien valinta	12 – 6 kk
- Ilmoitukset hyväksytyistä / hylätyistä esitelmistä	12 – 6 kk
- Ohjelman kokoaminen	12 – 6 kk
- Oheisohjelman kokoaminen	12 – 6 kk
- Konferenssin mainonta	18 – 3 kk
- Ilmoittautumisten vastaanotto	18 – 3 kk
- Hotellivaraukset	18 – 3 kk
- Retkivaraukset	18 – 3 kk
- Maksut	18 – 3 kk
- Osallistumisvahvistus	18 – 3 kk
- Peruutusten vastaanotto	18 – 3 kk
- Läsnäolorekisteröinti 	1. kokouspäivä
- Kokousjulkaisun kokoaminen julkaisu digitaalisesti	0 - 3 kk jälkeen
- Yksityiskohtaisempi konferenssin järjestäjän muistilista liitteessä 1	


Rajaukset

Mahdollisen näyttelyn järjestely delegoidaan 3. Osapuolelle
Taloussuunnittelu ja seuranta tehdään erillisellä taloushallinnon tietojärjestelmällä

Työntekijöiden palkat ja palkkiot hoidetaan erillisellä henkilöstöhallinnon tietojärjestelmällä

Projektinhallinta (aikataulun suunnittelu ja seuranta) tehdään erillisellä ohjelmistolla

Majoitusvarauksista toimitetaan raportti hotellille, kun määräaika kulunut umpeen


Tietojärjestelmän avulla hoidettavat tehtävät

•	Tehtävien vastuuhenkilöt, deadlinet ja tilat

•	Esitelmien hallinta ja tieteellisen ohjelman kokoaminen

•	Osallistujien rekisteröinti, laskutus

•	Maksuseuranta

•	Majoitusvaraukset – ja sos.ohjelmavaraukset

Tietojärjestelmän tulosteet 

•	Esitelmäehdotukset teemoittain

•	Arvioijan arviointilomake

•	Esitelmien hyväksymiskirjeet

•	Konferenssin ohjelma

•	Proceedings julkaisun pohjatiedot

•	Majoitusvaraukset

•	Laskut 

•	Vajaista maksuista karhukirjepostitus

•	Vahvistuskirjeet maksaneille

•	Osallistujaluettelo, Nimilaput, Postitustarrat, Osallistumistodistukset


Aikataulun suunnittelu ja seuranta

Järjestelytyöt aloitetaan tyypillisesti 2 vuotta ennen varsinaista kokousta. Ensimmäinen toimenpide on järjestelyaikataulun suunnittelu. 
Tehtäville asetetaan määräpäivämäärät, joiden avulla pääsihteeri seuraa järjestelyjen etenemistä. 

 
Esitelmien valinta

Call for Papers on varsinainen esitelmäehdotusten kutsu. Esitelmäehdotukset on lähetettävä asetettuun määräaikaan mennessä. 
Ohjelmasihteeri jakaa ehdotukset tieteellisille työryhmille, jotka jakavat ne edelleen arvioijille. Kunkin esitelmän arvioi 2-5 arvioijaa. 
Arvioijat raportoivat ohjelmasihteerille ja tieteelliset toimikunnat päättävät valittavat esitelmät. 


Osallistujien rekisteröinti

Kutsutut puhujat voivat osallistua ilmaiseksi kaikkeen tarjolla olevaan ohjelmaan. Esitelmien pitäjien ja muiden tekijöiden kohtelu vaihtelee kokouksittain. 
Yleensä he maksavat itse kaiken. Henkilöt, jotka osallistuvat kokoukseen kuuntelijoina maksavat alennetun osallistumismaksun, 
mikäli ilmoittautuvat (ja maksavat) ennen asetettua määräpäivää. Myöhemmin ilmoittautuneet (tai maksaneet) maksavat normaalihinnan. 
Sekaannusten välttämiseksi ja selvittämiseksi tietokantaan kirjataan kunkin henkilön kanssa sovitut asiat (kirjeenvaihto yms.)
